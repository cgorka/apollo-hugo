+++
categories = ["Informacje"]
date = 2021-04-05T22:00:00Z
description = ""
image = "/images/pobrane.png"
title = "Elektroniczna Skrzynka Podawacza - Jak wysłać Pismo"

+++
Chcesz załatwić nietypową sprawę przez internet? Złożyć podanie, wniosek, skargę czy zażalenie? Wypełnij formularz _pisma ogólnego_ i wyślij go na elektroniczną skrzynkę podawczą (ESP).

[**WYŚLIJ PISMO OGÓLNE**](https://moj.gov.pl/pismo-ogolne/usluga-online/pages/xf/create.do?xFormsAppName=PismoOgolneDoPodmiotuPublicznego&xFormsFormName=Wniosek&xFormsOrigin=EXTERNAL)

### Informacje:

* 

  ### **Co to jest pismo ogólne**

  To pismo, które służy do komunikacji z administracją w sprawach, które możesz załatwić przez internet i które nie mają oddzielnych formularzy.

  Możesz nam zadać pytanie, napisać wyjaśnienie, złożyć zażalenie, żądanie, podanie lub wniosek. Samodzielnie uzupełnij formularz na komputerze i wyślij na elektroniczną skrzynkę podawczą. Po chwili dostaniesz elektroniczne urzędowe poświadczenie przedłożenia (UPP) pisma. To potwierdzenie jest tak samo ważne jak potwierdzenie odbioru listu poleconego, który wysyłasz pocztą tradycyjną.

  Pismo ogólne piszesz, jeśli:
  * chcesz się z nami skontaktować,
  * przepisy umożliwiają wysłanie pisma przez internet,
  * nie ma specjalnego formularza do załatwienia twojej konkretnej sprawy.

  **Sprawdź, czy nie ma formularza dla twojej sprawy – na przykład jeśli chcesz mieć dostęp do informacji publicznej, wyślij specjalny formularz do tego przeznaczony.**

  ### **Kto może wysłać**

  Dla każdego, kto chce wysłać pismo ogólne i ma konto na platformie [ePUAP](http://www.gov.pl/gov/zalatwiaj-sprawy-urzedowe-przez-internet-na-epuap).

  Potrzebny ci do tego profil zaufany (eGo) lub certyfikat kwalifikowany. Pozwalają one potwierdzić twoją tożsamość. [Sprawdź, jak założyć profil zaufany](https://www.gov.pl/gov/zaloz-profil-zaufany).

  ### **Co musisz przygotować**
  * dane do logowania na platformie ePUAP,
  * załączniki w wersji elektronicznej – jeśli będą potrzebne.

  ### **Co musisz zrobić**
  1. Przygotuj potrzebne dane. Szczegóły znajdziesz w sekcji **Co musisz przygotować**.
  2. Kliknij przycisk **Wyślij pismo ogólne**.
  3. Wybierz urząd lub instytucję, do których chcesz wysłać pismo.
  4. Wypełnij formularz.
  5. Dodaj potrzebne załączniki, jeśli masz je w wersji elektronicznej.
  6. Kliknij **Dalej**, a potem **Wyślij bez podpisu** lub **Podpisz i wyślij**.
  7. Wyświetli się komunikat, że pismo zostało wysłane. Dostaniesz urzędowe poświadczenie przedłożenia (UPP).
  8. Czekaj na odpowiedź. Szczegóły znajdziesz w sekcji **Ile będziesz czekać**.

  **Jeśli wyślesz pismo bez podpisu, nie załatwisz spraw, które wymagają podpisu.**

  ### **Gdzie składasz dokumenty**

  Do urzędu lub innego podmiotu publicznego, który ma elektroniczną skrzynkę podawczą na platformie ePUAP. Są to na przykład ministerstwa, urzędy gminy, urzędy centralne, urzędy skarbowe, szkoły publiczne, publiczne zakłady opieki zdrowotnej, sanepid.

  ### **Ile zapłacisz**

  Usługa jest bezpłatna.

  ### **Ile czekasz**

  To zależy od rodzaju twojej sprawy.

  ### **Podstawa prawna**

  Rozporządzenie Prezesa Rady Ministrów z dnia 14 września 2011 r. w sprawie sporządzania i doręczania dokumentów elektronicznych oraz udostępniania formularzy, wzorów i kopii dokumentów elektronicznych (Dz.U. z 2015, poz. 971, oraz z 2016 r., poz. 1625).

[https://www.gov.pl/web/gov/wyslij-pismo-ogolne](https://www.gov.pl/web/gov/wyslij-pismo-ogolne "https://www.gov.pl/web/gov/wyslij-pismo-ogolne")

Adres Elektronicznej Skrzynki Podawczej Zakrzew

Elektroniczna Skrzynka Podawcza : /1sb9k8g9j6/skrytka